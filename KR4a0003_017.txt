# -*- mode: mandoku-view; -*-
#+TITLE: 楚辭補注
#+DATE: 2015-08-24 23:44:42.578475
#+PROPERTY: ID KR4a0003
#+PROPERTY: BASEEDITION WYG    
#+PROPERTY: JUAN 卷十七
<pb:KR4a0003_WYG_017-1a>¶
欽定四庫全書¶
　楚詞補注巻十七¶
　　　　　　　　　　　　宋　洪興祖　撰¶
　九思章句第十七　楚詞¶
　　　　逢尤(逢一/作見)¶
　　　　怨上¶
　　　　疾世(世一/作俗)¶
　　　　憫上(憫一/作閔)¶
<pb:KR4a0003_WYG_017-1b>¶
　　　　遭厄¶
　　　　悼亂(一作隠思/一作散亂)¶
　　　　傷時¶
　　　　哀嵗¶
　　　　守志¶
九思者王逸之所作也逸南陽人(一作/南郡)博雅多覽讀楚¶
辭而傷&KR0598;屈原故為之作解又以自屈原終沒之後忠¶
臣介士遊覽學者讀離騷九章之文莫不愴然心為悲¶
<pb:KR4a0003_WYG_017-2a>¶
感高其節行妙其麗雅至劉向王襃之徒咸嘉其義(一/云)¶
(咸嘉/歎之)作賦騁辭㠯讃其志則皆列於譜録世世相傅(皮/日)¶
(休九諷叙云屈平既放作離騷經正詭俗而為九歌辨/窮愁而為九章是後詞人摭而為之若宋玉之九辯王)¶
(褒之九懐劉向之九歎王逸之九思其為清怨素艶幽/快古秀皆得芝蘭之芬芳鸞鳳之毛羽也揚雄有廣騷)¶
(梁竦有悼騷不知王逸奚罪其文/不以二家之述為離騷之兩派也)逸與屈原同土共國¶
悼傷之情與凡有異竊慕向襃之風作頌一篇號曰九¶
思以禆其辭未有解説故聊叙訓誼焉(一無/叙字)辭曰(逸不/應自)¶
(為注解恐其子延/夀之徒為之爾)¶
<pb:KR4a0003_WYG_017-2b>¶
悲兮愁哀兮憂(傷不/遇也)天生我兮當闇時(君不/明也)被諑譖兮¶
虚獲尤(為佞人所傷害也諑毁/也尤過也補曰諑音卓)心煩憒兮意無聊(愁君/迷蔽)¶
(忿姦興也憒亂也聊樂/也補曰憒音潰聊音留)嚴載駕兮出戲遊(將以釋/憂憤也)周八¶
極兮歴九州(求賢/君也)求軒轅兮索重華(覬遇如黄帝堯/舜之聖明也)世¶
既卓兮逺眇眇(去前聖逺然不可得也卓逺/也卓一作逴補曰逴音卓)握佩玖兮¶
中路躇(懐寳不舒悵仿偟/也補曰躇音除)羡咎繇兮建典謨(樂古賢臣/遇明君也)¶
(咎一/作臯)懿風后兮受瑞圖(懿深也屈原之喻也風/后黄帝師受天瑞者也)愍余命¶
兮遭六極(愍一/作憫)委玉質兮於泥塗(見放逐汙辱若䧟泥/塗中也泥一作埿)¶
<pb:KR4a0003_WYG_017-3a>¶
遽傽遑兮驅林澤(遽一作遂傽一作章一作慞一/作憒補曰集韻傽徨行不正)歩屏¶
營兮行丘阿(憂憒不知所為徒經營奔走也/補曰屏音并卑盈切征彸也)車軏折兮¶
馬虺頽(驅騁不能寕定車弊而馬病也軏一作軸補曰/語云小車無軏軏車轅耑持衡者一作軌非是)¶
(虺音灰集/韻作&KR0146;&KR0146;)憃悵立兮涕滂沲(憂悴而涕流也憃一作䚎/一作惆一作怊補曰憃丑)¶
(江切䚎音同視不/明也一曰直視)思丁文兮聖明哲(丁當也文文王也/心志不明願遇文)¶
(王時/也)哀平差兮迷謬愚(平楚平王差吴王夫差也平王/殺忠臣伍奢奢子員仕吴以破)¶
(楚夫差不用子胥/而為越所滅也)吕傅舉兮殷周興(吕吕望傅傅説兩/賢舉用而二代以)¶
(興盛/也)忌嚭專兮郢吴虚(忌楚大夫費無忌嚭吴大夫宰/嚭虚空也忌嚭佞偽惑其君而)¶
<pb:KR4a0003_WYG_017-3b>¶
(敗二國空虚郢楚都也嚭一/作嚭補曰普美切集韻從喜)仰長歎兮氣䭇結(仰將訴/天也䭇)¶
(結也補曰䭇於結切/説文飰窒也與噎同)悒殟絶兮咶復蘇(憤忿晻絶徐乃/蘇也殟釋文作)¶
(愠咶一作活一作恬蘇釋文作穌補曰/殟廣雅云極也音温咶息也乎刮切)虎兕爭兮於廷¶
中(廷朝廷也虎兕/惡獸以喻姦臣)豺狼鬭兮我之隅(隅旁也言衆佞辯/爭常在我傍也)¶
雲霧㑹兮日冥晦(衆偽蔽君如雲霧之/隱日使不可得見也)飄風起兮揚塵¶
埃(回風為飄以喻小人造設姦偽賊害/仁賢為君垢穢如回風之起塵埃也)走鬯罔兮乍東¶
西(動觸諂毁東西趨走一作鬯䟫一作暢䟫一本云䟫/敞音又主尚切補曰集韻有䟫敞尚二音距也蹋也)¶
(有䟫音/餉正也)欲竄伏兮其焉如(無所/逃難)念靈閨兮隩重深(靈謂/懐王)¶
<pb:KR4a0003_WYG_017-4a>¶
(閨閤也言欲訴論輙為羣邪所逆/不能得通達隩一作奥一作窈)願竭節兮隔無由望¶
舊邦兮路逶隨(逶隨迂逺也近而障隔則/與迂逺同也逶一作委)憂心悄兮志¶
勤劬(悄猶慘也劬勞也志一/作以補曰悄子小切)䰟焭焭兮不遑寐(䰟一/作魂)目¶
眽眽兮寤終朝(眽眽視貌也終朝自旦及夕言通夜不/能瞑也眽一作脉一作眩補曰眽目眩)¶
(視貌/音脉)¶
　　　　逢尤¶
令尹兮謷謷(今尹楚官掌政者也謷謷不聼/話言而妄語也補曰謷五高切)羣司兮譨¶
譨(羣司衆僚譨譨猶偬偬也言皆競於佞/也羣一作群補曰譨譨多言也奴侯切)哀哉兮淈淈¶
<pb:KR4a0003_WYG_017-4b>¶
(淈淈一國並亂/也補曰淈音骨)上下兮同流(君臣俱愚/意無别也)菽藟兮蔓衍(菽/藟)¶
(小草也蔓衍廣延也補曰/菽釋文音焦藟力水切)芳虈兮挫枯(虈香草名也挫/枯棄不用也補)¶
(曰虈許苖切本草白芷一名虈説/文楚謂之蘺晉謂之虈齊謂之茝)朱紫兮雜亂㑹莫兮¶
别諸(君不識賢使紫奪/朱世無别知之者)倚此兮巖穴(退遁/逃也)永思兮窈悠¶
(長守忠信念無違而/塗悠逺也悠一作窕)嗟懐兮眩惑(懐懐王也為衆佞/所欺曜目盡迷瞀)用¶
志兮不昭(獨行忠信無明/已者昭一作照)將喪兮玉斗遺失兮鈕樞(鈕/樞)¶
(所以校玊斗玉斗既喪將失其鈕樞言放棄賢者逐去/之一注云鈕樞玊斗皆所寳者補曰釋文鈕女有切一)¶
(作劔/非是)我心兮煎熬惟是兮用憂(熬亦煎也憂無已也煎/熬一作熬&KR3146;釋文作&KR3399;)¶
<pb:KR4a0003_WYG_017-5a>¶
(補曰並/音炒)進惡兮九旬(紂為九旬之飲而不聼正惡一作/思進惡一作集慕九旬一作仇荀)¶
(一注云紂為長夜之飲/補曰仇荀謂仇牧荀息)復顧兮彭務(彭彭咸務務光皆/古介士恥受汙辱)¶
(自投於水而死也復一作退/務一作瞀注同釋文音牟)擬斯兮二蹤(擬則也蹤跡/也言願效此)¶
(二賢之迹/亦當自沈)未知兮所投謡吟兮中壄(未得所死且仿/偟也一作野)上¶
察兮璇璣(璇一作旋一作琁機補/曰北斗魁四星為璇璣)大火兮西睨攝提兮¶
運低(璇璣天中故先察之大火西流攝提運下夜分之/候愁思不寐起視星辰以解戚者也流一作匿補)¶
(曰大火房心尾也晉志攝提/六星直斗杓之南主建時節)雷霆兮硠礚(雷聲補曰上/音郎下苦蓋)¶
(切/)雹霰兮霏霏(霏霏/集貌)奔電兮光晃凉風兮愴悽(獨處愁/思不寐)¶
<pb:KR4a0003_WYG_017-5b>¶
(見雹電凉風之至益/憂多也晃一作照)鳥獸兮驚駭相從兮宿棲(言鳥獸/驚惶尚)¶
(相從就傷己單/獨心用悲也)鴛鴦兮噰噰(和鳴/貌也)狐狸兮徾徾(相隨貌/補曰徾)¶
(釋文音眉/一作嶽非)哀吾兮介特(介特獨也一/吾下有子字)獨處兮罔依(罔無/也)¶
蝼蛄兮鳴東蟊&KR1914;兮號西蛓緣兮我裳蠋入兮我懐蟲¶
豸兮夾余惆悵兮自悲(言已獨處山野與衆虫為伍心/悲感也一作&KR2782;&KR0034;蛓一作&KR0558;懐)¶
(一作衣豸一作豸補曰螻蛄婁姑二音蟊&KR1914;矛節二音/蟊虫食草根者爾雅&KR1914;茅蜩似蟬而小青色音截蛓音)¶
(次説文云毛虫有毒螫人蠋音蜀豸/直氏切有足謂之蟲無足謂之豸)佇立兮忉怛(佇停/補曰)¶
(忉音刀憂勞/也怛丁葛切)心結縎兮折摧(補曰縎結/也音骨)¶
<pb:KR4a0003_WYG_017-6a>¶
　　　　怨上¶
周徘徊兮漢渚(言己山中愁憤復之漢水之涯/庶欲以釋思念也渚一作濵)求水神¶
兮靈女(冀得水中神/女以慰思念)嗟此國兮無良(此國楚國也言君/臣無善皆凶愚也)¶
媒女詘兮謰謱(謰謱不正貌一云媒女一云媒拙訥兮/補曰詘與訥同方言謰謱拏也南楚曰)¶
(謰謱音連縷注云言譇/拏也一曰謰謱語亂也)鴳雀列兮譁讙(鴳雀小鳥以喻/小人列位也言)¶
(小人在位患失之競為佞/謟聲呶呶也鴳一作鷃)鴝鵒鳴兮聒余(鴝鵒鴳雀類/也多聲亂耳)¶
(為聒補曰/鴝音劬)抱昭華兮寳璋(昭華玉名璋一作章補曰淮/南云堯贈舜以昭華之玉)¶
欲&KR0247;鬻兮莫取(行賣曰&KR0247;鬻賣也言已竭忠信以事君/而不見用猶抱此昭華寳璋&KR0247;賣之璋)¶
<pb:KR4a0003_WYG_017-6b>¶
(玉名/也)言旋邁兮北徂(已不見用欲逺去也旋/一作逝一云逝言邁兮)叫我友兮¶
配耦(叫急叫也言此國已無良人/庶北行遇賢友而以自耦也)日隂曀兮未光(北方/多隂)¶
(隂一/作□)閴睄窕兮靡睹(閴窺也睄窕幽冥也一作闐䏴雿/補曰閴古覔切睄與宵同窕徒了)¶
(切深/也)紛載驅兮高馳(適北無所遇/故欲馳而去)將諮詢兮皇羲(皇羲/羲皇)¶
(也諮問詢謀所以安已也/一云羲伏羲伏羲稱皇也)遵河臯兮周流路變易兮時¶
乖(所志不遇無所用/其志也時一作旹)濿滄海兮東遊沐盥浴兮天池(天/池)¶
(則滄海也濿一作/厲補曰濿與厲同)訪太昊兮道要(太昊東方青帝也/將問天道之要務)云¶
靡貴兮仁義(太昊答惟仁義為/上補曰義有儀音)志欣樂兮反征就周文¶
<pb:KR4a0003_WYG_017-7a>¶
兮邠岐(聞惟仁義故欣喜復之西方就/文王也邠岐周本國邠一作𡺳)秉玉英兮結誓¶
(願與文玉約信以/玉英為贄幣也)日欲暮兮心悲(日暮而嵗邁年將/老悲不見進用也)惟¶
天禄兮不再(福不冄至年嵗/一過則終訖也)背我信兮自違(若背忠信/以趨時俗)¶
(則違本心/故不忍為)踰隴堆兮渡漠(隴堆山名漠沙漠/也一云漢漢水也)過桂車兮¶
合黎(桂車合黎皆/西方山之名)赴崑山兮&KR0919;騄(崑山崑崙也言渡隴/堆適桂車合黎乃至)¶
(崑崙取駿馬而絆之騄駿馬名崑一作昆&KR0919;一/作䮍補曰&KR0919;竹及切絆馬也騄耳馬名音緑)從卭遨¶
兮棲遲(卭獸名遨遊也&KR0919;騄從卭而棲遲顧望也/一云從盧敖兮補曰卬謂卬卬駏虛也)吮玉¶
液兮止渴齧芝華兮療飢(玉液瓊蘂之精氣芝神草也/渴啜玉精飢食芝華欲僊去)¶
<pb:KR4a0003_WYG_017-7b>¶
(也渴釋文作㵣補曰吮常兖切/呧也又子兖切潄也㵣與渴同)居嵺廓兮尠疇(嵺廓空/洞而無)¶
(人也尠少也疇匹也言獨/行而抱影也補曰嵺音寥)逺梁昌兮㡬迷(梁昌陷據失/所也迷惑欲)¶
(還也陷據/一作蹈懅)望江漢兮濩渃(濩渃大貌也還見江漢水大/也漢一作海補曰濩音穫渃)¶
(音若大/水也)心緊絭兮傷懐(緊絭糾繚也望舊土而心感傷/也絭一作韏一作繾綣補曰緊)¶
(繾並袪引切韏綣/並苦逺切纒綿也)時昢昢兮旦旦(日月始出光明未盛/為昢昢一作朏一云)¶
(旦旦一云且旦補曰昢日將曙朏/月未盛明並普突切且子魚切)塵莫莫兮未晞(莫莫/合也)¶
(晞消也朝陽未開霧/氣尚盛莫一作漠)憂不暇兮寢食吒増歎兮如雷(吒/一)¶
(作咤増一作曾補曰/吒竹嫁切吐怒也)¶
<pb:KR4a0003_WYG_017-8a>¶
　　　　疾世¶
哀世兮睩睩(睩睩視貌賢人不用小人持/勢也補曰睩目睞謹也音禄)諓諓兮嗌喔¶
(諓諓竊言嗌喔容媚之聲補/曰嗌音益喔於角切又音屋)衆多兮阿媚(阿/曲)骫靡兮成¶
俗(委靡面柔也/骩一作委)貪枉兮黨比貞良兮焭獨(詩云獨行焭/焭焭一作惸)¶
鵠竄兮枳棘鵜集兮帷幄(木帳曰帷言大人處卑賤小/人在尊位也鵠一作鶴鵜一)¶
(作鴺一作鶬補曰鵜音/啼與鴺同説文鴺鶘也)蘮蕠兮青䓗(蘮蕠草名青䓗見/養有光色也補曰)¶
(蘮居滯切蕠女猪切集韻/蘮蒘似芹可食䓗當作葱)槀本兮萎落(槀本香草也喻/賢愚易所落舊)¶
(音/格)覩斯兮偽惑(惑一作盛一云/疾斯兮偽忒)心為兮隔錯(隔錯失/其性也)逡¶
<pb:KR4a0003_WYG_017-8b>¶
廵兮圃藪(藂林/曰藪)率彼兮畛陌(田間道曰畛/陌塍分界也)川谷兮淵淵¶
(深/貌)山峊兮峉峉(峉峉長而多有貌也峊一作阜一作屈/峉一作硌補曰峊即阜字峊舊音五結)¶
(切集韻作&KR0034;高山也峉/音額山高大貌硌音落)叢林兮崯崯(崯崯衆饒貌崯一/作岒補曰並音吟)¶
株榛兮岳岳(岳岳衆木檀也株一作林/補曰博雅木叢生曰榛)霜雪兮漼溰(積/聚)¶
(貌一作溰溰一作漄漄補曰漼/音摧溰五來切霜雪積聚貎)氷凍兮洛澤(洛竭也寒/而水澤竭)¶
(成冰補曰集韻氷謂之&KR0982;澤其字从仌上音洛/下大洛切又曰凙氷結也引此云冬氷兮&KR0982;凙)東西兮¶
南北罔所兮歸薄(言四方皆無/所停止也)庇廕兮枯樹匍匐兮巖¶
石(宂可/居者)踡跼兮寒局數(一云踡跼兮數年一云踡/跼兮寒風數補曰數音促)獨處¶
<pb:KR4a0003_WYG_017-9a>¶
兮志不申(踡傴/僂也)年齒盡兮命迫促魁壘擠摧兮常困辱¶
(魁壘促廹也擠摧折屈也壘一作纍補曰魁/苦罪切壘纍並音磊魁壘盤結也擠子奚切)含憂强老¶
兮愁不樂(愁早老曰强/也不一作無)鬚髪薴顇兮顠𩯭白(薴亂也顠/雜白也鬚)¶
(一作䰅薴一作蔓𩯭一作顮補曰薴音獰/艸亂也顇音悴顦顇也顠疋沼切髪亂貌)思靈澤兮一¶
膏沐(靈澤天之膏潤也蓋/喻徳政也靈一作雲)懐蘭英兮把瓊若(英華瓊若/食也蘭一)¶
(作/華)待天明兮立躑躅(言懐蘭把若無所施之欲待明君/未知其時故屏營躑躅一作蹢䠱)¶
(補曰上文隻/下文局切)雲䝉䝉兮電儵爍(儵爍疾也闇多而明少/也䝉一作濛補曰爍書)¶
(灼/切)孤雌驚兮鳴呴呴(雌一作雛補/曰呴音握)思怫鬱兮肝切剥忿¶
<pb:KR4a0003_WYG_017-9b>¶
悁悒兮孰訴告(一云於悒悒兮補曰怫/音佛悁一緣切告入聲)¶
　　　　憫上¶
悼屈子兮遭厄(子男子之/通稱也)沈玉躬兮湘汩(賢者質美故/以比玉湘汨)¶
(皆水名補/曰汩音覔)何楚國兮難化(言楚國君臣之亂不/可曉喻也兮一作之)迄于今¶
兮不易(政教荒阻不可/變也于一作乎)士莫志兮羔裘(言政穢則士貪/鄙無有素絲之)¶
(志皎潔/之行也)競佞諛兮讒䦧(䦧不相聼一云讒䦧/䦧補曰䦧虚的切)指正義兮¶
為曲訿玉璧兮為石(一作璧玉補/曰訿音紫)殦鵰遊兮華屋(殦一/作鶻)¶
鵕䴊棲兮柴蔟(鵕一作鵔棲一作指一作蒨音竄/補曰鵕素俊切䴊音儀蔟干木切)起奮¶
<pb:KR4a0003_WYG_017-10a>¶
迅兮奔走違羣小兮謑訽(謑恥辱詬陋之言也訽一作/呴補曰謑音傒訽許候切又)¶
(胡豆切荀子無亷恥而忍䕶訽注云/謂罵辱也䕶音奚一云謑訽小人怒)載青雲兮上昇適¶
昭明兮所處(終無所舒情故欲乗雲升天就/日處矣昭明日暉昇一作陞)躡天衢兮¶
長驅踵九陽兮戲蕩(衢路也九陽/日出處也)越雲漢兮南濟秣余¶
馬兮河鼓(河鼓牽牛别名補曰爾雅河鼓謂之/牽牛晋志曰河鼓三星在牽牛北)雲霓紛¶
兮晻翳(雲一作霄/翳一作鬱)參辰回兮顛倒(參辰皆宿名夜分而/易次故顛倒失路也)¶
(補曰楊子吾不/覩參辰之相比)逢流星兮問路顧我指兮從左(流星發/所從也)¶
(一云顧/指我兮)俓娵觜兮直馳(觜一作訾補曰娵酒于切觜音/訾爾雅娵觜之口營室東壁也)¶
<pb:KR4a0003_WYG_017-10b>¶
御者迷兮失軌遂踢達兮邪造(流星雖甚猶不得道踼/達誤過也邪一作衺補)¶
(曰踢音湯達他達切一音跌跌踼/行不正貌林云踼徒郎大浪二切)與日月兮殊道志閼¶
絶兮安如(志望已訖不知所之如/一作歸補曰閼音遏)哀所求兮不耦攀天¶
階兮下視(下一/作俛)見鄢郢兮舊宇(鄢郢楚都也言上天所/求不得意欲還下視見)¶
(舊居也補曰鄢於建切地名在楚音/偃者在鄭音焉者在潁川釋文音幰)意逍遥兮欲歸衆¶
穢盛兮杳杳(衆穢喻佞人/言將復害已)思哽饐兮詰詘(饐一/作咽)涕流瀾¶
兮如雨(還為衆偽所/害故悲泣也)¶
　　　　遭厄¶
<pb:KR4a0003_WYG_017-11a>¶
嗟嗟兮悲夫(傷時/昏惑)殽亂兮紛挐(君任佞巧競疾忠信交/亂紛挐也殽一作散釋)¶
(文殽乎巧切補/曰挐女居切)茅絲兮同綜(不别好惡綜一作䋴補曰/綜子宋切機縷也列女傳)¶
(曰推而往引/而來者綜也)冠屨兮共絇(上下無别屨一作屣補曰絇/具于切鄭康成云絇謂之拘)¶
(着舄屨頭/以為行戒)督萬兮侍宴(華督宋萬二人宋大/夫皆弑其君者也)周邵兮負¶
蒭(周公邵公言楚君使忠賢如周邵者負蒭/反以督萬之人侍宴補曰説文蒭刈艸也)白龍兮見¶
䠶靈龜兮執拘(白龍川神靈龜天瑞補曰河伯化為白/龍羿射之眇其左目神龜見夢於宋元)¶
(君曰予為清江使河伯/之所漁者余且得予)仲尼兮困厄(仲尼聖人而/厄於陳蔡也)鄒衍¶
兮幽囚(鄒衍賢人而為佞/邪所攝齊遂執之)伊余兮念兹(伊惟也/兹此也)奔遁兮¶
<pb:KR4a0003_WYG_017-11b>¶
隠居(欲避/世也)將升兮高山(升一作陟/一作階)上有兮猴猿欲入兮¶
深谷下有兮虺蛇左見兮鳴鵙右睹兮呼梟(鵙伯勞也/山有猴猿)¶
(谷有虺蛇左石衆鳥閴無人民/所以愁懼也補曰鵙古覔切)惶悸兮失氣(悸懼也失/氣䁆然而)¶
(將絶補曰/悸其季切)踊躍兮距跳(以泄憤懣也補/曰跳徒招切)便旋兮中原(旋/一)¶
(作/絶)仰天兮増歎(仰一/作卬)菅蒯兮壄莽(壄一作野補曰菅/音姦蒯苦怪切)雚¶
葦兮仟眠(一作千眠一作/仟𤣥仟一作吁)鹿蹊兮&KR1811;&KR1811;貒貉兮蟫蟫(蟫/蟫)¶
(相隨之貌鹿蹊一作𤣥鹿&KR1811;一作䠪&KR1811;&KR1811;一作繼踵補/曰蹊徑也䠪吐管切集韻作躖說文云禽獸所踐處也)¶
(貒音湍似豕而肥一/音歡蟫滛潭二音)鸇鷂兮軒軒(軒軒將止之貌/補曰鷂音燿)鶉䳺¶
<pb:KR4a0003_WYG_017-12a>¶
兮甄甄(甄甄小鳥飛貌䳺一作䳺一云鶉鴳/兮飄飄一作鶉鴿補曰䳺鳥甘切)哀我兮寡¶
獨靡有兮齊倫(齊偶齊/一作匹)意欲兮沈吟廹日兮黄昏(意且/欲遟)¶
(望又促暮當棲/宿也廹一作白)𤣥鶴兮髙飛(鶴一作鸛/一云鵾鷄)曾逝兮青冥(青/冥)¶
(太清曾一作/増逝一作逰)鶬鶊兮喈喈(鶬鶊鸝黄也/喈喈鳴之和)山鵲兮嚶嚶(嚶/嚶)¶
(鳴之/清也)鴻鸕兮振翅(鴈之大者曰鴻鸕鸕/鶿也振翅將飛也)歸鴈兮于征(征/行)¶
(也言/將去)吾志兮覺悟懐我兮聖京垂屣兮將起跓竢兮碩¶
明(垂釋文作埀測夾切碩一作須補曰屣/所尔切跓竹旬切集韻重主切停足)¶
　　　　悼亂¶
<pb:KR4a0003_WYG_017-12b>¶
惟昊天兮昭靈(昊天夏天也昭/明也靈神也)陽氣發兮清明風習習¶
兮龢煖(煖一作㬉古作/燸補曰乃管切)百草萌兮華榮(榮一/作英)堇荼茂兮¶
扶疏(堇葪也荼苦菜也扶一作敷補/曰爾雅齧苦堇注云今堇葵也)蘅芷彫兮瑩嫇(蘅/杜)¶
(蘅芷若芷皆香草嫇一作/冥補曰瑩於銘切嫇音銘)愍貞良兮遇害將夭折兮碎¶
糜(一作/爢)時混混兮澆饡(饡餐也混混濁也言如澆饡之/亂也餐一作餮補曰饡音賛説)¶
(文云以/羮澆飯)哀當世兮莫知覽往昔兮俊彦亦詘辱兮係纍¶
(釋文作累/力桂切)管束縛兮桎梏百&KR1049;易兮傅賣(傅一作傳補/曰淮南云伯)¶
(里奚轉鬻注云伯里奚知虞公不可諫/轉行自賣於秦為穆公相傳亦有轉音)遭桓繆兮識舉¶
<pb:KR4a0003_WYG_017-13a>¶
(管管仲百百里奚也管仲為魯所囚齊桓釋而任之百/里奚晉徒役秦穆以五羖之皮贖之為相也補曰繆音)¶
(木/)才徳用兮列施(徳一/作得)且従容兮自慰(以古賢者皆/然緩已憂也)玩¶
琴書兮遊戲(補曰戲/音希)廹中國兮迮陿(無所用志故云/窄陿一作窄陜)吾¶
欲之兮九夷(子欲居九夷/疾時之言也)超五嶺兮嵯峨(超越也將之/九夷先歴五)¶
(嶺之山言/艱難也)觀浮石兮崔嵬(東海有浮石之/山崔嵬山形也)陟丹山兮炎¶
野(復之南山丹山炎/野皆在南方也)屯余車兮黄支(一本此句在就祝/融兮稽疑之下補)¶
(曰楊子曰/黄支之南)就祝融兮稽疑(黄支南極國名也祝融赤帝/之神稽合所以折謀求安已)¶
(之處/也)嘉已行兮無為(嘉善也言祝/融善已之處)乃回朅兮北逝(復旋/至北)¶
<pb:KR4a0003_WYG_017-13b>¶
(方也回一作廻/補曰朅去竭切)遇神孈兮宴娭(孈北方之神名也言遇/神宴而待之孈一作孈)¶
(釋文作/孈音擕)欲静居兮自娱(言已遇神而宴樂/亦欲安居自娱也)心愁慼兮不¶
能(慼一/作戚)放余轡兮策駟(復欲去也/放一作収)忽飈騰兮浮雲(一云/忽風)¶
(騰兮/雲浮)蹠飛杭兮越海(蹠一/作跖)從安期兮蓬萊(蓬萊海中山/名也安期生)¶
(仙人名也言/欲往求仙也)緣天梯兮北上登太一兮玉臺(登一/作升)使素¶
女兮鼓簧(太一天帝所在/以玉為臺也)乗戈龢兮謳謡(乘戈仙人也/和素女而歌)¶
(也補曰張晏云玉女青/要乘弋等也戈字從弋)聲噭誂兮清和(噭誂清暢貌嗷/釋文作激音叫)¶
(誂他弔切補曰噭呼也楚謂/兒㕸不止曰噭咷咷音糶)音晏衍兮要媱(要媱舞容/也補曰説)¶
<pb:KR4a0003_WYG_017-14a>¶
(文媱曲肩貌方言媱遊/也江沅之間謂戲為媱)咸欣欣兮酣樂余眷眷兮獨悲¶
(言天神衆舞皆喜/樂獨已懐悲哀也)顧章華兮太息(章華楚臺名也/太息憂歎也)志戀¶
戀兮依依(戀一/作鬱)¶
　　　　傷時¶
旻天兮清凉(秋天為旻天秋節/至故清且凉也)𤣥氣兮高朗(秋冬陽氣/升故高朗)¶
(也朗一/作明)北風兮潦洌(寒節至也洌一作/烈補曰潦音寮)草木兮蒼唐(始/凋)¶
(也草一作艸/唐一作黄)&KR2212;蚗兮噍噍(促寒將蟄/故噍噍鳴)蝍蛆兮穰穰(將變/貌)¶
嵗忽忽兮惟暮(暮/末)余感時兮悽愴(感時以/悲思也)傷俗兮泥濁¶
<pb:KR4a0003_WYG_017-14b>¶
矇蔽兮不章寳彼兮沙礫捐此兮夜光(夜光明/珠也)椒瑛兮¶
涅汙葈耳兮充房(葈耳惡草名也/充房侍近君也)攝衣兮緩帶操我兮¶
墨陽(墨陽/劍名)昇車兮命僕將馳兮四荒(四裔謂/之四荒)下堂兮見¶
蠆(蠆土螽也喻佞人欲/害賢如蠆之有螫毒)出門兮觸螽巷有兮蚰蜒邑多¶
兮螳螂睹斯兮嫉賊心為兮切傷俛念兮子胥仰憐兮¶
比干投劔兮脱冕龍屈兮蜿蟤(蜿蟤自/廹促貌)潛藏兮山澤匍¶
匐兮叢攅(叢攅羅/布也)窺見兮溪澗流水兮沄沄(沄沄/沸流)黿鼉¶
兮欣欣鱣鮎兮延延羣行兮上下駢羅兮列陳自恨兮¶
<pb:KR4a0003_WYG_017-15a>¶
無友特處兮煢煢(獨行/貌)冬夜兮陶陶(長/貌)雨雪兮冥冥神¶
光兮熲熲鬼火兮熒熒(神光山川之精能為/光者也熒熒小火也)修徳兮困¶
控(將誰困控言/無引已也)愁不聊兮遑生(遑/暇)憂紆兮鬱鬱惡所兮¶
冩情¶
　　　　哀嵗¶
陟玉巒兮逍遥(玉巒崑崙山也山脊/曰巒逍遥湏㬰也)覽高岡兮嶢嶢(山/嶺)¶
(曰岡嶢嶢/特高也)桂樹列兮紛敷(崑崙山多桂/樹紛錯敷衍)吐紫華兮布條¶
(桂華紫色/布敷條枝)實孔鸞兮所居(孔鸞/大鳥)今其集兮惟鴞(鴞小鳥/也以言)¶
<pb:KR4a0003_WYG_017-15b>¶
(名山宜神鳥處之猶朝庭冝賢者/居位而今惟小人故云鴞萃之也)烏鵲驚兮啞啞(神鳥/至則)¶
(衆鳥集從今反鴞往/處之故驚而鳴也)余顧瞻兮怊怊(怊怊四/逺貌)彼日月兮¶
闇昧(日月無光雲霧之所蔽/人君昏亂佞邪之所惑)障覆天兮祲氛(祲惡/氣貌)伊我¶
后兮不聰(后/君)焉陳誠兮効忠攄羽翮兮超俗(無所効其/忠誠故翻)¶
(飛而/去也)遊陶遨兮養神(陶遨心/無所擊)乘六蛟兮蜿蟬(蜿蟬羣蛟/之形也龍)¶
(無角/曰蛟)遂馳騁兮陞雲揚彗光兮為旗秉電䇿兮為鞭(復/欲)¶
(升天求/仙人也)朝晨發兮鄢郢(郢楚/都也)食時至兮増泉(増泉天/漢也)繞¶
曲阿兮北次(次/舍)造我車兮南端(復適南/方也)謁𤣥黄兮納贄¶
<pb:KR4a0003_WYG_017-16a>¶
(𤣥黄中央/之帝也)崇忠貞兮彌堅(雖遥蕩天際之間/不失其忠誠也)歴九宫兮¶
徧觀(九宫天/之宮也)睹秘藏兮寳珍就傅説兮騎龍(傅説殷王/武丁之賢)¶
(相也死/補辰宿)與織女兮合婚舉天罼兮掩邪(罼宿名也畢有/囚姦名故欲以)¶
(掩取邪佞/之人也)彀天弧兮䠶姦(弧亦星名也弧矢弓/弩故欲以䠶姦人也)随真人¶
兮翺翔(真仙/人也)食元氣兮長存(元氣/天氣)望太㣲兮穆穆(太㣲/天之)¶
(中宫穆穆/和順也)睨三階兮炳分(太㣲/之階)相輔政兮成化建烈業¶
兮垂勲(當與衆仙共輔天/帝成化而建功也)目瞥瞥兮西沒道遐迥兮阻¶
歎志稸積兮未通悵敞罔兮自憐(言陞仙之亊廹而不/通故使志不展而自)¶
<pb:KR4a0003_WYG_017-16b>¶
(傷/也)¶
　　　　守志¶
亂曰天庭明兮雲霓藏三光朗兮鏡萬方(天清則雲霓/除日月星辰)¶
(昭君明下理/賢愚得所也)斥&KR3969;蜴兮進龜龍䇿謀從兮翼機衡(&KR3969;蜴/喻小)¶
(人龜龍喻君子璇璣玉衡以喻君能任賢/斥去小人以自輔翼也一云奮䇿謀兮)配稷契兮恢¶
唐功(配匹也恢大唐堯也稷契堯佐也言遇明君/則當與稷契恢大堯舜之善也一曰恢虞功)□英¶
俊兮未為雙(雙匹/也)¶
　楚詞補注巻十七¶
